---
title: example
author: 李玉闯
date: '2023-08-28'
categories:
  - lab
tags:
  - NCBI
---

# 水调歌头·泛湘江

〔[宋代](https://www.zuowenxue.com/gushi/songdai/)〕 [张孝祥](https://www.zuowenxue.com/zuozhe/22284.html)

濯足夜滩急，晞发北风凉。

吴山楚泽行遍，只欠到潇湘。

买得扁舟归去，此事天公付我，六月下沧浪。

蝉蜕尘埃外，蝶梦水云乡。

制荷衣，纫兰佩，把琼芳。

湘妃起舞一笑，抚瑟奏清商。

唤起九歌忠愤，拂拭三闾文字，还与日争光。

莫遣儿辈觉，此乐未渠央。
